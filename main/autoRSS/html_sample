<!DOCTYPE html>
<html>
  <head>
    <meta charset="utf-8">
    <link rel="stylesheet" href="../css/style.css">
    <link rel="shortcut icon" type="image/jpeg" href="../img/fe.jpeg">
    <title>Οχυρό Ρούπελ</title>
  </head>
  <body>
    <section class="header">
      <h2 class="text-mid">Οχυρό Ρούπελ</h2>
      <h5 class="text-mid"><i>10 Απριλίου 1941</i></h5>	
      <div id="tags"><a href="../index.php">Αρχική</a></div>	
      <div id="tags"><a href="../tags/ww2.php">tag:Β Παγκόσμιος Πόλεμος</a></div>
    </section>
    <hr>
    <p>
      Στα τέλη της δεκαετίας του 30' ήταν πια φανερό, ότι ο Β' Παγκόσμιος Πόλεμος ήταν αναπόφευκτος.
      Ο Ιωάννης Μεταξάς παρατηρώντας την πολιτική κατάσταση της Ευρώπης, αποφάσισε να επικεντρωθεί στην
      άμυνα της χώρας από τυχόν εχθρική εισβολή. Ένα από τα σημαντικά αμυντικά του έργα, ήταν η ανακατασκευή της οχυρωματικής γραμμής
      στα σύνορα με την Βουλγαρία, η οποία είχε καταληφθεί κατά τη διάρκεια του Α' Παγκοσμίου Πολέμου από γερμανοβουλγαρικές δυνάμεις
      και αποτελούσε το σημαντικότερο αμυντικό έργο της Ελλάδας. Κατά την ανακατασκευή του έργου αυτού, του δόθηκε το όνομα γραμμή Μεταξά.
    </p>
    <p>
    	Με την ολοκλήρωση της κατασκευής της, η γραμμή Μεταξά αποτελούσε μία οχυρωματική αμυντική γραμμή 6 χλμ., κατά μήκος των ελληνοβουλγαρικών συνόρων.
      Θα μπορούσε να παρομοιαστεί με έναν τεράστιο λαβύρινθο και αυτό διότι, ο αριθμός των στοών και των διαφορετικών τούνελ
      που την αποτελούσαν, καθίστουσε αδύνατη την μετακίνηση κάποιου αν δεν το γνώριζε.
      Το Ρούπελ μάλιστα, το μεγαλύτερο από τα οχυρά της γραμμής, αποτελούταν από ενεργή φρουρά περιπου 1.400 ανδρών και αυτονομία, η οποία του επέτρεπε να αντέξει ολόκληρους μήνες χωρίς ανεφοδιασμό.
    </p>
      Όταν εν τέλει ξεκίνησε ο Β' Παγκόσμιος Πόλεμος, οι Ιταλοί υπέστησαν πανωλεθρία στο αλβανικό μέτωπο από τις ελληνικές δυνάμεις. Οι Γερμανοί ως συμμαχοί των Ιταλών,
      δεν μπορούσαν να αφήσουν ατιμώρητους τους Έλληνες, οι οποίοι τους προκάλεσαν ένα μεγάλο ηθικό πλήγμα, αφού για πρώτη φορά νικήθηκε χώρα του άξονα.
      Παρ'όλο που οι Ναζί δεν είχαν αρχικά βλέψεις για τα βαλκάνια, αναγκάστηκαν να αλλάξουν τα σχέδιά τους και να εισβάλουν στην Ελλάδα.
      Για να γίνει αυτό, έπρεπε ένα μέρος του γερμανικού στρατού να περάσει από τη γραμμή Μεταξά.
    <p>
    	Στις 6 Απριλίου 1941 και ώρα 05.15 το ξημέρωμα, ξεκίνησαν τα γερμανικά Stukas να βομβαρδίζουν το οχυρό Ρούπελ, το οποίο παρά τις αντίξοοες συνθήκες, δεν σταμάτησε να αμύνεται.
      Οι Έλληνες για τρεις ημέρες συνεχόμενα, εμποδίζαν τους Γερμανούς να καταλάβουν το Ρούπελ, παρ'όλο που οι δεύτεροι είχαν φτάσει μόλις στα 200 μ. από τις ελληνικές γραμμές και βομβάρδιζαν ασταμάτητα με το πυροβολικό και τα μαχητικά αεροπλάνα τους.
      Οι Γερμανοί τότε αντιλαμβανόμενοι το μάταιο της κατά μέτωπου επίθεσης στην γραμμή Μεταξά, αποφάσισαν να την παρακάμψουν και μέσω της κοιλάδας του Αξιού, κατευθύνθηκαν προς την Θεσσαλονίκη.
    </p>
    <p>
      Η ηγεσία του ελληνικού στρατού, με τον φόβο περικυκλώσεως της γραμμής Μεταξά και κατάληψης της Θεσσαλονίκης, υπέγραψε συνθηκολόγηση με τους Γερμανούς στις 9 Απριλίου, παρά τις αντιθέσεις των στρατιωτών και των αξιωματικών της γραμμής Μεταξά.
      Έτσι οι Γερμανοί ζήτησαν την ίδια μέρα απο τον ταγματάρχη Γεώργιο Δουράτσο, διοικητή του Ρούπελ, την παράδοση του οχυρού. Αυτός, με την υποστήριξη των στρατιωτών του, αρνήθηκε κατηγορηματικά και συνέχισε να προκαλεί απώλειες στις γερμανικές δυνάμεις.
      Το ξημέρωμα όμως της 10ης Απριλίου, έπειτα από επίσημη εντολή από το Γενικό Στρατηγείο και με βαριά καρδιά, ο ταγματάρχης Δουράτσος παρέδωσε το οχυρό Ρούπελ στον Γερμανό ομόλογό του.
      Οι Γερμανοί στρατιώτες δεν αφαίρεσαν τα όπλα από τους Έλληνες υπερασπιστές, αλλά τους εξέφρασαν μεγάλο θαυμασμό και εκτίμηση
      για την ηρωική τους αντίσταση. Σήμερα, τα οχυρά της γραμμής Μεταξά στέκουν ακόμα στα βουνά των συνόρων και αποτελούν εθνικό σύμβολο ηρωισμού και αντίστασης.
    </p>
    <figure>
      <img src="../img/articles/1941-Rupel.jpg" alt="Πορτρέτο ταγματάρχη Γεώργιου Δουράτσου" class="bot-image">
      <figcaption class="text-mid"><i>Πορτρέτο του ταγματάρχη Γεώργιου Δουράτσου</i></figcaption>
    </figure>
    <p class="text-mid">
      <b>"Τα οχυρά δεν παραδίδονται, καταλαμβάνονται!"</b><br>
      <i class="text-quote">Απάντηση του ταγματάρχη Δουράτσου στο αίτημα παράδοσης του Ρούπελ στους Γερμανούς</i>
    </p>
  </body>
</html>
