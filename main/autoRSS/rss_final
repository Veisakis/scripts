<?xml version="1.0" encoding="UTF-8" ?>
<rss version="2.0">
<channel>
  <title>Ιστορία</title>
  <link>http://www.istoria.duckdns.org</link>
  <description>Μία ιστοσελίδα με μικρά άρθρα ελληνικής ιστορίας</description>
  <item>
    <title>Ο μαρτυρικός θάνατος του Μητροπολίτη Σμύρνης Χρυσόστομου</title>
    <link>http://www.istoria.duckdns.org/src/1922%20-%20Χρυσόστομος%20Σμύρνης.html</link>
    <description>
		<![CDATA[<p> Μετά το τέλος του Α' Π.Π. (1914-1918) οι συμμαχικές δυνάμεις (Αντάντ), μην έχοντας ξαναζήσει παρόμοιο πόλεμο αποφάσισαν να επιβάλλουν βαρύτατες ποινές στην ηττημένη πλευρά. Η Οθωμανική Αυτοκρατορία όντας με τους ηττημένους, όχι μόνο δεν εξαιρέθηκε από αυτές, αλλά ήταν αναγκασμένη να υποστεί ίσως τις πιο σκληρές. Στην ουσία την εξαφάνιζαν από τον χάρτη, καθώς ήταν υποχρεωμένη να παραδώσει όλων της τον στρατό, ενώ τα εδάφη της θα διαμοιράζονταν στους συμμάχους. Ο Σουλτάνος ανύμπορος να πράξει αλλιώς, αποδέχθηκε τους όρους.  Όμως ένας ικανώτατος αξιωματικός του οθωμανικού στρατού, ο Μουσταφά Κεμάλ, ξεσήκωσε τον στρατό και επαναστάτησε, θεωρώντας την συμφωνία αυτή ως προδοτική. Πιστεύοντας ότι η οθωμανική αυτοκρατορία έχει πεθάνει, ο Κεμάλ θέλησε να δημιουργήσει ένα κράτος καθαρά τουρκικό. Θεωρούσε ότι για να φταχτεί αυτό το κράτος θα πρέπει ο λάος που ζει σε αυτό να είναι αμιγώς Μουσουλμάνοι Τούρκοι. Έτσι έβαλε σε εφαρμογή το σχέδιο εξόντωσης όλου του μη τουρκικού στοιχείου της μικράς Ασίας, το οποίο σχέδιο είχε ήδη ξεκινήσει από το 1915.  Εισακούοντας τις εκλιπαρήσεις του ελληνικού στοιχείου της Μικράς Ασίας για βοήθεια, θέλοντας κι'όλας να μεγαλώσει τα εδάφη, τον πληθυσμό και τον πλούτο της Ελλάδας ολοκληρώνοντας την πολυπόθητη Μεγάλη Ελλάδα, ο Βενιζέλος κατάφερε να κερδίσει σε διπλωματικό επίπεδο την Αν. Θράκη και την ευρύτερη περιοχή της Σμύρνης.  Ο Κεμάλ όμως δεν δεχόταν τις συμφωνίες αυτές και συνέχιζε να πολεμάει. Έτσι οι στρατιωτικοί και οι πολιτικοί της Ελλάδας αποφάσισαν ότι ο μόνος τρόπος για να επικυρωθούν οι συνθήκες αυτές είναι να νικηθεί ο Κεμάλ. Αυτή η περιπέτεια και το κυνήγι του Κεμάλ στην Ανατολή οδήγησε στην αντιστροφή του μετώπου και στην καταδίωξη του ελληνικού στρατού μέχρι τα παράλια της Μικράς Ασίας, αλλά και την σφαγή του μη μουσουλμανικού στοιχείου της μικράς Ασίας, με αποκορύφωμα την καταστροφή της Σμύρνης τον Αύγουστο του 1922.  </p> <p> Ο Μητροπολίτης Σμύρνης Χρυσόστομος ήταν μία ηρωϊκή φυσιογνωμία της ελληνικής ιστορίας και μάλιστα είναι άγιος της εκκλησίας. Καθ'όλη τη διάρκεια της ζωής του στην Μικρά Ασία, προσπαθούσε να βελτιώσει τις συνθήκες ζωής των Ελλήνων των περιοχών αυτών και να τους σώσει από τις βαιότητες των Μουσουλμάνων. Όταν πια το μέτωπο είχε καταρρεύσει και οι Τούρκοι μέρα με την μέρα πλησίαζαν στον τελικό προορισμό τους, την Σμύρνη, σχεδόν όλο το στρατιωτικό και πολιτικό προσωπικό της πόλης, Έλληνες και μη, έφευγαν αφήνοντας τον λαό στο έλεος των Τούρκων. Παρ'όλο που το δόθηκαν πολλές ευκαιρίες να διαφύγει, αυτός αποφάσισε να παραμείνει, γνωρίζοντας βέβαια ότι αυτό σήμαινε τον θάνατό του. Εκείνες τις τραγικές μέρες τις καταστροφής, πάρα πολλοί χριστιανοί απ'όλα τα μέρη της Μικράς Ασίας συνέρρεαν στην Σμύρνη, ψάχνοντας να προστατευτούν από την ορδή των Τούρκων, που έσφαζε ότι βρισκόταν στον διάβα του. Στις 27 Αυγούστου οι πρώτοι ένοπλοι Τούρκοι φτάσαν στην Σμύρνη και βάλανε φωτιά στις ελληνικές και αρμενικές συνοικίες. Έντρομο το χριστιανικό πλήθος τρέχει στην μητρόπολη, όπου ο Χρυσόστομος προσπαθεί με ότι μέσο έχει να τους ταϊσει και να τους παρηγορήσει. Την επόμενη μέρα φτάνει η πρώτη τουρκική στρατιά με τον διοικητή της, Νουρεντίν Πασά, στην Σμύρνη και αρπάζουν τον Χρυσόστομο και τον πηγαίνουν στο Διοικητήριο. Εκεί πέρα ο Νουρεντίν Πασάς (που μισούσε τον Χρυσόστομο για τα πατριωτικά του αισθήματα) άρχισε να τον κατηγορεί για τις φιλελληνικές του πράξεις, χωρίς όμως να καταφέρει να ρίξει το ηθικό του Μητροπολίτη. Έτσι διέταξε την φρουρά του να τον μεταφέρουν έξω από το διοικητήριο, όπου περιμένε το μανιασμένο μουσουλμανικό πλήθος και τον σπρώξανε σε αυτό.  </p> <p> Σύμφωνα με μαρτυρίες ξένων που ήταν εκεί, ο όχλος ξεκίνησε να τον χτυπάει λυσσασμένα με γροθιές και ξύλα και να τον φτύνουν στο πρόσωπο, ενώ του ξερίζωναν την γενειάδα. Ξαφνικά άρχισαν να τον μαχαιρώνουν μανιασμένα στο σώμα και του έβγαλαν τα μάτια, τη μύτη και τα αυτιά. Σε όλο αυτό το μαρτύριο ο Χρυσόστομος είχε το κεφάλι στραμμένο στον ουρανό χωρίς να φωνάζει, παρά μόνο ψιθύριζε στον Θεό να συγχωρέσει τους Μουσουλμάνους για αυτά που κάνανε. Σε κάποια φάση σήκωσε τα χέρια του να ευλογίσει τον όχλο και αυτοί σαν δαιμονισμένοι που είδαν τον σταυρό του κόψανε τα χέρια. Μην μπορώντας να δει τον Μητροπολίτη να βασανίζεται άλλο, ένας Τούρκος φρουρός, τον οποίο ο Χρυσόστομος τον είχε βοηθήσει στο παρελθόν, έριξε τέσσερεις σφαίρες στο κεφάλι του Μητροπολίτη για να τον βγάλει από το μαρτύριό του, την ίδια ώρα που ένα όχημα με δεμένους δύο δημογέροντες της Σμύρνης από τα πόδια, περνούσε από δίπλα του, με κατεστραμμένα τα πρόσωπά τους από τα χτυπήματα στον δρόμο.  </p> <p> Αυτό ήταν ένα από τα πάμπολλα σκηνικά βιοπραγίας που έλαβαν χώρα στην Σμύρνη εκείνες τις μέρες, ανάμεσα στον χριστιανικό λαό και τον μανιασμένο μουσουλμανικό όχλο. Η καταστροφή της Σμύρνης ήταν το αποκορύφωμα αυτής της μαύρης ιστορίας που έζησαν οι Έλληνες της Μικράς Ασίας, που φέτος κλείνει τα εκατό χρόνια. Οι περιοχές της Ιωνίας και του Πόντου ανέκαθεν περιλάμβαναν πλεόνασμα ελληνικού στοιχείου, το οποίο διακρινόταν για την μορφωτική και οικονομική του κατάσταση. Αυτό το στοιχείο είχε μετατρέψει τα παράλια της Μικράς Ασίας σε κοσμικά κέντρα, υψηλού πολιτισμικού επιπέδου. Οι Έλληνες των περιοχών αυτών, ένιωθαν τα μέρη αυτά ελληνικά και όχι Οθωμανικά, καθώς γνώριζαν την αρχαιότητα των πόλεών τους, οι οποίες υπήρχαν πολύ πριν κατέβουν οι Σελτζούκοι Τούρκοι από τις στέππες του Ουζμπεκιστάν. Γι'αυτόν τον λόγο η απόβαση του ελληνικού στρατού στη Μικρά Ασία δεν είχε χαρακτήρα ιμπεριαλιστικό (εν αντιθέση με την Αγγλία και την Γαλλία), αλλά απελευθερωτικό όμοιο με αυτόν της Μακεδονίας και της Ηπείρου λίγα χρόνια πριν, το οποίο δεν ήταν αίτημα μόνο των Ελλήνων της απελευθερωμένης Ελλάδας, αλλά και των Ελλήνων του Πόντου και της Ιωνίας. Μετά την καταστροφή της Σμύρνης, τα εδάφη αυτά δεν διατήρησαν αυτόν τον χαρακτήρα, λόγω της υποχρεωτικής ανταλλαγής πληθυσμών που ακολούθησε της Μικρασιατικής Καταστροφής, αλλά και πολλών άλλων θλιβερών γεγονότων.</p><p>Η μικρασιατική καταστροφή, με αποκορύφωμα την καταστροφή της Σμύρνης, έβαλε ένα απότομο και βίαιο τέλος στην Μεγάλη Ιδέα, που αποτελούσε τον κινητήριο μοχλό της πολιτικό-στρατιωτικής πορείας της Ελλάδας για σχεδόν 80 χρόνια. Παρ'όλα αυτά, η μετέπειτα εσωστρέφεια της Ελλάδας, κατάφερε να επουλώσει εσωτερικές πληγές που αγνοούνταν για πολλές δεκαετίες, για χάρη της επεκτατικής της πολιτικής. Την περίοδο του μεσοπολέμου τέθηκαν οι βάσεις για τον εκσυγχρονισμό της γεωργίας, της εκπαίδευσης, των μεταφορών και των δημοσίων έργων, με αποκορύφωμα την επιτυχή προσπάθεια του ελληνικού κράτους να ενσωματώσει πάνω από 1 εκ. Έλληνες πρόσφυγες από την Μικρά Ασία στον ελληνικό χώρο (κυρίως στην Μακεδονία).</p>]]>
  </description>
  </item>
<item>
    <title>Η Βιβλιοθήκη της Αλεξάνδρειας</title>
    <link>http://www.istoria.duckdns.org/src/300%20πΧ%20-%20Βιβλιοθήκη%20Αλεξάνδρειας.html</link>
    <description>
			<![CDATA[<p> Μετά τον θάνατο του Μ. Αλεξάνδρου, η αχανής αυτή αυτοκρατορία που εκτεινόταν μέχρι τις Ινδίες (σημερινό Πακιστάν), χρειαζόταν έναν εξίσου ικανό διάδοχο.  Αυτό ήταν αδύνατον, καθώς κανείς δεν είχε τις διοικητικές και στρατιωτικές ικανότητες, αλλά κυρίως το όραμα του Αλεξάνδρου.  Ο ίδιος ο Αλέξανδρος δεν ήξερε ποιον να αφήσει διάδοχο.  Φυμολογείται μάλιστα ότι όταν πριν πεθάνει τον ρώτησαν ποιος θα ήθελε να τον διαδεχτεί, αυτός απάντησε "Ο ικανότερος!".  Αυτή η απάντηση όμως προκάλεσε διαμάχες μεταξύ των στρατηγών του. Αυτοί ήταν οι άνθρωποι που τον ακολούθησαν από την πρώτη του μάχη μέχρι και την τελευταία του, όντας πολύ ικανοί, θαρραλέοι και έξυπνοι στρατιωτικοί.  Με σκοπό να βρεθεί μία λύση και επειδή κανείς δεν θα μπορούσε να διοικήσει μία τέτοια αυτοκρατορία, αποφασίστηκε να τεμαχιστούν τα εδάφη του Αλεξάνδρου και να μοιραστούν στους τέσσερεις ικανότερους στρατηγούς του. Ένας από αυτούς ήταν ο Πτολεμαίος ο Α', στρατηγός και μέλος της σωματοφυλακής του Αλέξανδρου στον οποίο δόθηκε το βασίλειο της Αιγύπτου.  </p> <p> Ο Πτολεμαίος κατευθείαν ανακύρηξε την Αλεξάνδρεια της Αιγύπτου (μία από τις πολλές Αλεξάνδρειες που έφτιαξε ο Αλέξανδρος), πρωτεύουσά του και έβαλε στόχο να την κάνει πολιτιστικό κέντρο του κόσμου. Ήξερε ότι για να γίνει αυτό έπρεπε να συγκεντρωθεί εκεί η ακαδημαϊκή "αφρόκρεμα" της εποχής.  Έτσι ξεκίνησε να χορηγεί υποτροφίες σε όποιον επιστήμονα ερχόταν στην αυλή του να κάνει έρευνα.  Για να στεγάσει όλους αυτούς τους επιστήμονες, έφτιαξε ένα κτίριο το επονομαζόμενο Μουσείο. Αυτό λειτουργούσε ως ένα είδος Πανεπιστημίου, όπου υπήρχαν δωμάτια για τους ακαδημαϊκούς, εστιατόριο, αλλά και η περίφημη βιβλιοθήκη της Αλεξάνδρειας.  Οι ακαδημαϊκοί πέρα από την έρευνα, ήταν υπεύθυνοι για την αντιγραφή άλλων βιβλίων και για την οργάνωση, καθαριότητα και σωστή λειτουργία της βιβλιοθήκης.  Πολλές ανακαλύψεις λάβαν χώρα στην βιβλιοθήκη της Αλεξάνδρειας, όπως ο υπολογισμός της περιμέτρου της γης από τον Ερατοσθένη, αλλά και η δημιουργία του πρώτου συστήματος αρχειοθέτησης για την διευκόλυνση της λειτουργίας της βιβλιοθήκης.  Ο Πτολεμαίος όντας βιβλιομανής, αλλά θέλοντας παράλληλα να μεγενθύνει την βιβλιοθήκη ξεκίνησε να στέλνει αποστολές με σκοπό να συλλεχθούν σημαντικά κείμενα, έγγραφα και βιβλία απ'όλον τον τότε γνωστό κόσμο.  Η μανία των Πτολεμαίων για τη ανακάλυψη και διατήρηση της γνώσης, ήταν τόσο μεγάλη, που όποιο πλοίο αγκυροβολούσε στο λιμάνι της Αλεξάνδρειας ήταν υποχρεωμένο να παραχωρήσει στη βιβλιοθήκη, όλα τα βιβλία που είχε πάνω, για να φτιαχτούν αντίγραφα και μετά τα επέστρεφαν πίσω στους ιδιοκτήτες.  Οι αρχαίοι ιστορικοί αναφέρουν ότι η βιβλιοθήκη της Αλεξάνδρειας διατηρούσε 700.000 βιβλία, που με τον όρο βιβλία τότε εννοούνταν οι πάπυροι.  </p> <p> Η βιβλιοθήκη καταστράφηκε αρχικά από τον Ιούλιο Καίσαρα γύρω στο 50 π.Χ.  όταν έβαλε φωτιά στα πλοία του στο λιμάνι της Αλεξάνδρειας για να μην περάσουν στα χέρια του αντιπάλου του. Η φωτιά όμως επεκτάθηκε στην προβλήτα και το πιο πιθανόν είναι ότι έκαψε μία πτέρυγα της βιβλιοθήκης. Αυτό φαίνεται λογικό καθώς μετά από λίγα χρόνια έχει καταγραφεί ότι η Ρώμη δώρησε 200.000 βιβλία στη βιβλιοθήκη της Αλεξάνδρειας.  Μέσα στους επόμενους αιώνες, ένα κομμάτι της βιβλιοθήκης είχε μεταφερθεί σε έναν αιγυπτο-ελληνικό ναό.  Σε μια διαμάχη χριστιανών και παγανιστών το 391 μ.Χ. ο ναός καταστράφηκε και λογικά όλα τα έγγραφα τα οποία περιλάμβανε κάηκαν. Μέχρι το τέλος του 4ου αι. μ.Χ. η Αίγυπτος υπέστη πολλές καταστροφές, από εμφύλιο μέχρι και τσουνάμι, που σίγουρα κάποια από αυτά προξένυσε μεγάλη ζημιά στη βιβλιοθήκη.  Δεν ήταν όμως αυτά ο κύριως λόγος της καταστροφής της βιβλιοθήκης της Αλεξάνδρειας.  Όπως με όλα τα πράγματα, με το πέρασμα του αιώνων η βιβλιοθήκη παραμελύστηκε και έχασε την αίγλη του παρελθόντος. Τα έσοδα του βασιλείου δεν ήταν τόσα πολλά πια και οι επόμενες γενιές των Πτολεμαίων προτιμούσαν να διανέμουν τα χρήματα σε πιο πρακτικά ζητήματα του κράτους. Από τη στιγμή που δεν υπήρχε χρήματοδότηση για να συντηρηθούν τα πολύτιμα αυτά έγγραφα και να φτιαχτούν αντίγραφα, η καταστροφή των παπύρων ήταν θέμα χρόνου, καθώς το υγρό κλίμα της Αλεξάνδρειας κατέστρεψε εν τέλη όλους τους παπύρους που στεγάζονταν στη βιβλιοθήκη.  Μέχρι το 600 μ.Χ. η βιβλιοθήκη της Αλεξάνδρειας δεν υπήρχε πια.  </p>]]>
  </description>
  </item>
	<item>
    <title>Η εγγύηση της Θήβας</title>
    <link>http://www.istoria.duckdns.org/src/369%20πΧ%20-%20Εγγύηση%20Θήβας.html</link>
    <description>
	<![CDATA[ <p> Στο τέλος του Πελοποννησιακού Πολέμου (404 π.Χ.), η Σπάρτη είχε αναδειχθεί νικητής και αποτελούσε πια την κυρίαρχη δύναμη στον ελλαδικό χώρο. Έπειτα από χρόνια σπαρτιατικής ηγεμονίας στο μεγαλύτερο μέρος της ελληνικής επικράτειας, μία νέα πόλη άρχισε να δυναμώνει και να φοβίζει τις γύρω περιοχές, η Θήβα. Αυτό το κατέφερε χάρη στην ιδιοφυία δύο νέων στρατιωτικών της, του Πελοπίδα και του Επαμεινώνδα, οι οποίοι εκπαίδευσαν με άριστο τρόπο τον στρατό της Θήβας. Ο Ιερός Λόχος μάλιστα, υπό την αρχηγία του Πελοπίδα αποτέλεσε μία από τις καλύτερες στρατιωτικές μονάδες της Αρχαίας Ελλάδας. </p> <p> Ο Επαμεινώνδας από την άλλη, μορφώθηκε κοντά σε πολύ σημαντικούς, αλλά και αυστηρούς Πυθαγόρειους δασκάλους της εποχής, παρ'όλο που ήταν φτωχός. Κάτω από αυτές τις συνθήκες, εξελίχθηκε σε έναν άνθρωπο ηθικά αυστηρό, ολιγαρκή, που ενώ είχε ευφράδεια λόγου, απέφευγε να μιλάει πολύ. Στον στρατιωτικό τομέα, ήταν ο πρώτος που ξεκίνησε να χρησιμοποιεί μία πιο έξυπνη στρατηγική στο πεδίο της μάχης, αφού μέχρι τότε οι συγκρούσεις ήταν μετωπικές και οι παρατάξεις συμμετρικές, ενώ νικητής ήταν αυτός που είχε τον δυνατότερο στρατό. Χρησιμοποιώντας μάλιστα τη τακτική της Λοξής Φάλαγγας (περικύκλωμα του εχθρού μέσω ενός τεχνάσματος) κατάφερε να νικήσει την μεγαλύτερη χερσαία πολεμική μηχανή της εποχής, τους Σπαρτιάτες, παρ'όλο που υστερούσε σε δυνάμεις. Μετά τη μάχη αυτή, ο ελληνικός κόσμος έφυγε από την σφαίρα επιρροής της Σπάρτης και πέρασε για ένα διάστημα στη σφαίρα επιρροής της Θήβας. </p> <p> Όταν εν τέλει, η Θήβα αποφάσισε να συμμαχίσει με την Μακεδονία, ζήτησε να της παραδωθούν 30 γιοί ευγενών Μακεδόνων ως εγγύηση, ώστε να είναι οι Θηβαίοι σίγουροι για την εγγυρότητα της συμφωνίας. Τα παιδιά αυτά θα φιλοξενούνταν από τις επιφανέστερες οικογένειες της Θήβας και θα μορφώνονταν από τους καλύτερους δασκάλους της εποχής. Ένας από τους ευγενείς που έδωσαν τα παιδιά τους ήταν ο Αμύντας ο Γ', από τον οποίο πήρε το ονομά της η πόλη Αμύνταιο, κοντά στην Φλώρινα. </p> <p> Ο γιος του Αμύντα έμαθε τις τακτικές πολέμου της Θήβας από πρώτο χέρι, από τον Επαμεινώνδα. Αποδείχθηκε μάλιστα δεινός πολεμιστής, αλλά και πολύ καλός πολιτικός, καθώς τον χαρακτήριζαν η διπλωματικότητα και οι λεπτοί τρόποι. Τον νεαρό αυτόν τον λέγανε Φίλιππο. Ο Φίλιππος σε ηλικία 23 ετών έγινε βασιλιάς της Μακεδονίας, αυξάνοντας τα εδάφη της, μέσω του εκσυγχρονισμού του στρατού και του ναυτικού (το ναυτικό μέχρι τότε ήταν άγνωστο στους Μακεδόνες), αλλά και μέσω της πολιτικής και της διπλωματίας, τομέας στον οποίο ο Φίλιππος ξεχώριζε.Αυτό που χαρακτήριζε τον Φίλιππο, ήταν η ανάγκη του να εξελίσσεται, να θέλει συνεχώς κάτι καλύτερο. Το χαρακτηριστικό αυτό κληρονομήθηκε στον γιο του, ο οποίος λίγα χρόνια μετά θα φτάσει στην άκρη του τότε γνωστού κόσμου. </p> ]]>
    </description>
  </item>
  <item>
    <title>Το πολίτευμα της Αρχαίας Σπάρτης</title>
    <link>http://www.istoria.duckdns.org/src/146%20πΧ%20-%20Πολίτευμα%20Σπάρτης.html</link>
    <description>
	<![CDATA[ <p>Σύμφωνα με τον μύθο, ο Ηρακλής έδωσε την περιοχή της Σπάρτης σε δύο απογόνους του, τους διδύμους Προκλή και Ευρυσθένη.  Οι δύο αυτοί νέοι θα αποτελούσαν τους πρώτους βασιλιάδες της Σπάρτης, ακολουθώντας το σύστημα της διαρχίας.  Η Σπάρτη δηλαδή κυβερνιόταν ταυτόχρονα από δύο βασιλιάδες, έναν από κάθε μία, από τις δύο αυτές, οικογένειες.  Όταν έπρεπε να στεφθεί κανούργιος βασιλιάς, ο επόμενος στη σειρά από τη συγκεκριμένη οικογένεια αναλάμβανε. Οι βασιλιάδες βέβαια στην αρχαία Σπάρτη δεν είχαν τις εξουσίες, οι οποίες συχνά ταυτίζονται με τον ρόλο του βασιλιά. Ο ρόλος τους ήταν κυρίως θρησκευτικός και στρατιωτικός. Σε καιρό πολέμου ήταν αρχηγοί του στρατού, ενώ σε καιρό ειρήνης ήταν υπεύθυνοι για τις θυσίες και τους χρησμούς από τα μαντεία. Όσο και αν ακούγεται περίεργο, οι προφητείες αποτελούσαν σημαντικό κομμάτι της σπαρτιατικής ζωής. Ήταν ο σοβαρότερος παράγοντας για τη λήψη αποφάσεων και επενδύονταν πολλά χρήματα σε αυτές. Ήταν ντροπή εξάλλου για έναν βασιλιά να μην κάνει μία "βασιλικού τύπου" δωρεά στο μαντείο (και συνήθως συνοδευόταν από δυσοίωνο χρησμό). Αυτό σημαίνει ότι παρ'όλο που οι βασιλιάδες παίρνανε ένα μεγάλο μερίδιο από τα λάφυρα των πολέμων, τα έξοδά τους ήταν πολλαπλάσια.  </p> <p> Το δεύτερο πολιτικό σώμα της αρχαίας Σπάρτης ήταν οι έφοροι. Αποτελούνταν από πέντε άτομα άνω των 45 χρόνων, των οποίων η θητεία διαρκούσε έναν χρόνο. Οποιοσδήποτε μπορούσε να εκλεχθεί έφορος, αλλά μόνο μία φορά στη ζωή του. Αυτό σημαίνει, ότι ήταν πολύ πιθανόν, σχεδόν όλοι όσοι ήθελαν να περάσουν από αυτήν την θέση, να το κατάφερναν. Η εκλογή τους μάλιστα ήταν τελείως δημοκρατική. Ο πρώτος ρόλος των εφόρων ήταν η επίβλεψη των βασιλιάδων (εξού και το όνομα, επί + ορώ).  Αν κάποιος βασιλιάς έκανε κάτι παράνομο, οι έφοροι είχαν την αρμοδιότητα έπειτα από ψήφο απλής πλειοψηφίας μεταξύ τους, να τον πάνε στο δικαστήριο, όπου ο βασιλιάς μπορούσε να αναγκαστεί, από το να πληρώσει μεγάλο χρηματικό ποσό, μέχρι και να καθαιρεθεί από την θέση του και να εξοριστεί για πάντα από την Σπάρτη. Αυτό ίσχυε και σε καιρό πολέμου, όπου τον βασιλιά στις εκστρατείες του τον συνόδευαν 2 έφοροι, οι οποίοι δεν παρενέβαιναν στις στρατιωτικές αποφάσεις του, αλλά όταν τελείωνε η εκστρατεία και γύριζαν στην πόλη, ανέφεραν τυχόν ανομίες που έλαβαν χώρα εκ μέρους του. Ο κύριος ρόλος που είχαν οι έφοροι όμως σε καιρό ειρήνης, ήταν η νομοθεσία.  Αφού αποφάσιζαν τους καινούργιους νόμους, τους συνέλεγαν και τους πηγαίνανε προς ψήφιση στην συνέλευση των πολιτών της Σπάρτης, την Απέλλα. Εκεί λάμβαναν μέρος όλοι οι άντρες Σπαρτιάτες πολίτες και μπορούσαν με φανερή ψήφο να αποφασίσουν αν θα περάσει ο καινούργιος νόμος ή όχι.  </p> <p> Δεν μπορούσαν όμως οι έφοροι να περάσουν προς ψήφιση οποιονδήποτε νόμο ήθελαν. Το ποιοι νόμοι θα ανακοινώνονταν στην Απέλλα το καθόριζε η γερουσία, το τρίτο και τελευταίο πολιτικό σώμα της αρχαίας Σπάρτης. Η γερουσία αποτελούταν από 28 καταξιομένους Σπαρτιάτες άνω των 65 ετών, τον οποίων η θητεία ήταν ισόβια. Στους 28 αυτούς γερουσιαστές προστίθονταν και οι δύο βασιλιάδες της Σπάρτης, κάνοντας το σώμα της γερουσίας 30μελές. Όσον αφορά το δικαστικό κομμάτι, η γερουσία μαζί με τους εφόρους, αποτελούσαν την κριτική επιτροπή στις δίκες της Σπάρτης, όπου το αποτέλεσμα αποφασιζόταν με απλή πλειοψηφία. Αυτό σήμαινε ότι στην επιτροπή αυτή των 35 ατόμων, οι 28 ήταν γερουσιαστές, κάνοντάς τους, τους αρμόδιους για τα δικαστικά αποτελέσματα.</p><p> Παρ'όλο που η αρχαία Σπάρτη έχει μείνει στην ιστορία κυρίως για την στρατιωτική της αγωγή, δεν ήταν πολεμοχαρής. Ποτέ δεν αναζητούσε τον πόλεμο, μόνο αν αυτός ήταν η έσχατη λύση. Αντιθέτως, είχε ένα αξιοσημείωτο πολιτικό σύστημα, ενώ είναι σημαντικό να τονιστεί, ότι η Απέλλα αποτέλεσε την πρώτη λαϊκή συνέλευση του αρχαίου κόσμου. Η γερουσία από την άλλη, αποτελούταν από άτομα που είχαν μεγάλη πολιτική συνείδηση και πολυετή στρατιωτική εμπειρία, κάνοντάς τους, ικανούς να έχουν σημαντικό πολιτικό λόγο στην αρχαία Σπάρτη. Με την λογική αυτή, υιοθετήθηκε ο θεσμός αυτός από την Αρχαία Ρώμη, από την σύγχρονη Γαλλία, αλλά και από την πιο γνωστή γερουσία σήμερα, αυτή των Ηνωμένων Πολιτείων.</p> ]]> 
    </description>
  </item>
  <item>
    <title>Μάχη στο Φραγκοκάστελλο</title>
    <link>http://istoria.duckdns.org/src/1828%20-%20Φραγκοκάστελλο.html</link>
    <description>
	<![CDATA[ 18-05-1828 <p> Η Κρήτη έδωσε μεγάλη μάχη κατά τη διάρκεια της ελληνικής επανάστασης για να ελευθερωθεί. Πέρα του ότι ήταν μακριά από τον πυρήνα της επανάστασης, μακράν το μεγαλύτερό της πρόβλημα, ήταν η ασυνενοησία μεταξύ των καπεταναίων της. Κανένας με λίγα λόγια, δεν ήθελε να τεθεί υπό την αρχηγία του άλλου.  Πολλοί ήταν αυτοί που προσπάθησαν να ενώσουν τον Κρητικό λαό, ντόπιοι και μη, αλλά όλες οι προσπάθειες απέτυχαν.  </p> <p> Η σκυτάλη τότε δώθηκε στον Χατζημιχάλη Νταλιάνη για την επίτευξη του δύσκολου αυτού έργου. Ο Χατζημιχάλης ήταν γενναίος πολεμιστής που διέπρεψε ως αρχηγός του ιππικού δίπλα στον Καραϊσκάκη. Στις 5 Ιανουαρίου 1828 ξεκίνησε με 100 ιππείς και ένα σώμα πεζών για τη Γραμβούσα.  Με τη βοήθεια των Κρητών αγωνιστών χτύπησε στον Αποκόρωνα ένα σώμα Τούρκων που πήγαινε να ενωθεί με τον πασά των Χανίων, Μουσταφά. Στη μάχη αυτή σκοτώθηκαν 40 Τούρκοι, αιχμαλωτίστηκαν ακόμα περισσότεροι, ανάμεσα σε αυτούς και ο διοικητής του Ρεθύμνου, καθώς και 6000 ζώα. Τα ζώα αυτά ήταν το σημαντικότερο λάφυρο καθώς έλυσε σε ένα βαθμό το πρόβλημα του φαγητού που είχαν οι επαναστάτες.  </p> <p> Ο Μουσταφάς μάζεψε 5.000 πεζούς και 300 ιππείς και ξεκίνησε να βρει τον Χατζημιχάλη. Εκείνος έκανε για βάση του το Φραγκοκάστελλο και μπροστά του έφτιαξε την οχυρωματική του γραμμή.  Μόλις έφτασε ο τουρκικός στρατός, ο Μουσταφάς αποφάσισε να κυκλώσει τα χαρακώματα. Οι Έλληνες πολεμώντας γενναία εξάντλησαν όλα τους τα πυρομαχικά και αποφάσισαν να κάνουν ηρωϊκή έξοδο προς το Φραγκοκάστελλο.  Μαζί τους ήταν και ο Χατζημιχάλης, ο οποίος παρ'όλο που έκανε επιτυχημένη έξοδο, είδε την δύσκολη κατάσταση των συμπολεμιστών του και αποφάσισε να γυρίσει.  Έπεσε με μανία με το ιππικό του πάνω στους Τούρκους, έτσι που από τα πολλά χτυπήματα έσπασε το σπαθί του. Όταν το άλογό του σκοτώθηκε και έπεσε, περικυκλώθηκε από Τούρκους, οι οποίοι τον έσφαξαν και κατακρεούργησαν το σώμα του.  </p> <p> O Μουσταφάς εν τέλει φοβούμενος τυχών επιθέσεις από τα γύρω χωριά, άφησε να φύγουν αυτούς που πρόλαβαν να μπουν στο Φραγκοκάστελλο και γύρισε γρήγορα προς τα Χανιά. Κατά την επιστροφή δέχθηκε πολλές επιθέσεις από εξαγριωμένους Κρητικούς, οι οποίες σε συνδυασμό με την μάχη στο Φραγκοκάστελλο κόστισαν στον Μουσταφά συνολικά 2.500 στρατιώτες. Από την άλλη, η ελληνική πλευρά είχε μόνο τις απώλειες του σώματος του Χατζημιχάλη. Ο Χατζημιχάλης Νταλιάνης θέλοντας να δώσει ένα παράδειγμα ανδρείας και συμφιλίωσης στους Κρητικούς, θυσιάστηκε, όπως έκανε ο Παπαφλέσσας λίγα χρόνια πριν.</p>]]>
    </description>
  </item>
  <item>
     <title>Η απελευθέρωση της Φλώρινας</title>
     <link>http://istoria.duckdns.org/src/1912%20-%20Απελευθέρωση%20Φλώρινας.html</link>
     <description>
	<![CDATA[ 07-11-1912 <p> Κατά τη διάρκεια των Βαλκανικών Πολέμων (1912-1913), η Σερβία, η Βουλγαρία το Μαυροβούνιο και η Ελλάδα συμμάχησαν εναντίων της Οθωμανικής Αυτοκρατορίας, που ήλεγχε μέχρι τότε το μεγαλύτερο μέρος των νότιων Βαλκανίων.  Ο πόλεμος όμως αυτός, αποδείχθηκε ένας αγώνας δρόμου για το ποιός θα καταφέρει να κερδίσει και εν τέλει να κρατήσει τα περισσότερα εδάφη στα νότια Βαλκάνια.  Ένας από αυτούς του αγώνες δρόμου υπήρξε στο βόρειο μέτωπο του αγώνα, η απελευθέρωση της Μοναστηρίου.  </p> <p> Παρ'όλα αυτά ο Έλληνες δέχθηκαν τηλεγράφημα τη νύχτα της 6 Νοεμβρίου, ότι οι Σέρβοι κατέλαβαν το Μοναστήρι και κατευθήνονταν προς τον νότο, δηλαδή την Φλώρινα.  Ο σέρβικος στρατός απείχε μόλις 5 ώρες από την Φλώρινα, ενώ ο ελληνικός απείχε 6 ώρες.  Αυτό ήταν πολύ ανησυχητικό.  Αν δεν προλάβαινε ο ελληνικός στρατός να φτάσει πρώτος, θα έχανε και την Φλώρινα.  Οι Έλληνες όμως στάθηκαν τυχεροί.  Ο Εριγώνας ποταμός (μεγάλος παραπόταμος του Αξιού, που διαρρέει την πεδιάδα του Μοναστηρίου), πλημμύρισε και οι Σέρβοι δεν μπορούσαν να προχωρήσουν άλλο.  </p> <p> Οι Τούρκοι απο την άλλη, οι οποίοι κρατούσαν την Φλώρινα, κατάλαβαν ότι οι δυνάμεις τους είναι ανεπαρκείς για να αμυνθούν αποτελεσματικά.  Έτσι μαζεύτηκαν οι εκπρόσωποι των τριών πληθυσμιακών κοινοτήτων της πόλης, της ελληνικής, της τουρκικής και της βουλγαρικής και αποφάσισαν να παραδωθούν στον ελληνικό στρατό που ήταν προ των πυλών.  Μία επιτροπή από τους εκπροσώπους αυτούς συναντήθηκε με τον προελαύνοντα ελληνικό στρατό και έδωσε το έγγραφο της παραδόσεως της πόλης.  </p> <p> Σαν σκηνικό από ταινία, τα ελληνικά τμήματα έμπαιναν στην Φλώρινα, την ίδια στιγμή που τα τουρκικά έβγαιναν από την δυτική έξοδο.  Οι Σέρβοι θέλοντας να προλάβουν, έστειλαν μία ίλη ιππικού, αλλά μόλις έφτασε συνειδητοποίησαν την αργοπορία τους.  Οι Έλληνες με μία κίνηση που θυμίζει τον ιπποτισμό του Μεσαίωνα, φιλοξένησαν τους συμμάχους τους στην Φλώρινα.  Μετά από 5 αιώνες, η Φλώρινα ήταν ξανά ελληνική. </p>]]>
     </description>
   </item>
   <item>
     <title>Το Υγειονομικό Σώμα Στρατού και τα εμβόλια κατά της χολέρας κατά τον Β' Βαλκανικό Πόλεμο</title>
     <link>http://istoria.duckdns.org/src/1913%20-%20Εμβόλιο%20Χολέρας.html</link>
     <description>
	<![CDATA[ <p> Μετά το τέλος του Α' Βαλκανικού Πολέμου (Βουλγαρία-Σερβία-Μαυροβούνιο-Ελλάδα εναντίων Οθωμανικής Αυτοκρατορίας), η Βουλγαρία δεν ήταν ευχαριστημένη από τα εδάφη που της αναλογούσαν. Παρ'όλο που είχε αυξήσει τα εδάφη της σε μεγάλο βαθμό, είχε αποτύχει και στους τρεις βασικούς στόχους της, να καταλάβει τη Κωνσταντινούπολη, την Θεσσαλονίκη και το Μοναστήρι. Κατά τα λεγόμενά της, η Σερβία και η Ελλάδα είχαν τόσες εδαφικές επιτυχίες, διότι η ίδια είχε σηκώσει το μεγαλύτερο βάρος του αγώνα. Λίγες μέρες μετά τη λήξη του Α' Βαλκανικού Πολέμου και προκειμένου να κερδίσει τα εδάφη που πίστευε ότι της άρμοζαν, κήρυξε πόλεμο στους πρώην συμμάχους της, ξεκινώντας τον Β' Βαλκανικό Πόλεμο.  </p> <p> Η Σερβία και η Ελλάδα όμως είχαν μεριμνύσει και είχαν συνάψει μυστική στρατιωτική συμμαχία μεταξύ τους, με σκοπό να αμυνθούν σε τυχόν βουλγαρική επίθεση. Έτσι ο Βουλγαρικός στρατός όχι μόνο δεν κέρδισε πάλι τα εδάφη που ήθελε, αλλά άρχισε να υποχωρεί από τα εδάφη της Μακεδονίας που είχε καταλάβει από τον Α' Βαλκανικό Πόλεμο.  Στο Βουλγαρικό στρατόπεδο, εξαιτίας των κακών συνθηκών υγιεινής και των άταφων νεκρών, μάστιζε η ασθένεια της χολέρας. Οι Βούλγαροι είχαν δώσει περισσότερη προσοχή στην προμήθεια πολεμικού υλικού και λιγότερο υγειονομικού. Στην απελπιστική αυτή κατάσταση που βρίσκονταν και ενώ υποχωρούσαν θέλανε να μεταφέρουν την ασθένεια στον προελάυνοντα στρατό. Υπάρχουν μαρτυρίες μάλιστα που πετούσαν πτώματα χολεριασμένων στα πηγάδια και τις πηγές για να μεταδώσουν την ασθένεια στον ελληνικό στρατό που θα ερχόταν.  </p> <p> Το υγειονομικό του ελληνικού στρατού όμως, είχε προνοήσει και πριν από την έναρξη του Β' Βαλκανικού Πολέμου είχε προμηθευτεί από την Ευρώπη εμβόλια δύο δόσεων κατά της χολέρας για να χορηγηθούν στους στρατιώτες. Βλέποντας όμως ότι δεν φτάνουν ούτε για την ολοκλήρωση της πρώτης δόσης, η υγειονομική υπηρεσία στην Αθήνα κατόρθωσε να παρασκευάσει αντι-χολερικά εμβόλια για να ολοκληρωθεί η πρώτη δόση. Η έναρξη του πολέμου δεν επέτρεψε να γίνει η δεύτερη δόση και η χολέρα δεν άργησε να μεταδωθεί και στον ελληνικό στρατό, καθώς πολλές πόλεις που ελευθέρωναν οι Έλληνες είχαν γίνει εστίες χολέρας. Τα κρούσματα σε κάποια φάση έφταναν τα 1200 τη μέρα και πολλοί ιατροί πέθαναν από την ασθένεια, αφού πρώτα έκαναν τα πάντα για να βοηθήσουν τους στρατιώτες. Σε αυτή την κατάσταση το υγειονομικό έσπευσε στο πεδίο της μάχης και εμβολίασε όλους τους στρατιώτες δύο και τρεις φορές!  </p> <p> Ο βασιλιάς Κωνσταντίνος με το επιτελείο του, το αναγκαίο προσωπικό και τους πρίγκιπες αποφάσισαν να εγκατασταθούν στις επικίνδυνες αυτές περιοχές, ενώ πολλές γυναίκες απ'όλη την Ελλάδα βοήθησαν στην περίθαλψη των αρρώστων. Με αυτήν την κίνηση το ηθικό των στρατιωτών κρατήθηκε ψηλά, καθώς γνώριζαν την επικινδυνότητα του εγχειρήματος αυτού.  Εν τέλη ο ελληνικός στράτος πρόλαβε αυτόν τον θανάσιμο κίνδυνο, αλλά δεν μπορεί να ειπωθεί το ίδιο και για την αντίπαλη πλευρά. Οι Βούλγαροι έχασαν από την χολέρα σχεδόν όσο στρατό έχασαν στη μάχη. Αυτό τους κόστισε πολύ, διέσπασε τις γραμμές τους και τους ανάγκασε να υποχωρήσουν και εν τέλει να παραδωθούν λίγο καιρό αργότερα. </p>]]>
     </description>
   </item>
   <item>
     <title>Πρίγκιπας Φίλιππος, Δούκας του Εδιμβούργου</title>
     <link>http://istoria.duckdns.org/src/1921%20-%20Πρίγκιπας%20Φίλιππος.html</link>
     <description>
	<![CDATA[ <p> Μετά την φυγή του Όθωνα από την Ελλάδα το 1862, ένας νέος βασιλιάς έπρεπε να αναλάβει την διακυβέρνηση της χώρας. Οι μεγάλες δυνάμεις, φοβούμενοι ότι οι Έλληνες δεν θα δεχτούν έναν καινούργιο βασιλιά μετά τα γεγονότα του Όθωνα, αποφάσισαν να κάνουν ένα δώρο στον ελληνικό λαό.  Ως νέος βασιλιάς ορίστηκε ο Γεώργιος Α' και το δώρο που έφερνε μαζί του ήταν τα Επτάνησα.  Ο Γεώργιος μαζί με την γυναίκα του, την βασίλισσα Όλγα απέκτησαν 8 παιδιά, από τα οποία, το πρώτο ήταν ο μετέπειτα βασιλιάς Κωνσταντίνος, ενώ το προτελευταίο ήταν ο πρίγκιπας Ανδρέας. Όπως κάθε αγόρι της βασιλικής οικογένειας, ο Ανδρέας εκπαιδεύτηκε στην στρατιωτική σχολή Ευελπίδων και μάλιστα λέγεται ότι έκανε παραπάνω μαθήματα κατ'οίκων. Αυτά τα μαθήματα όπως φαίνεται απέδωσαν καρπούς, καθώς ο Ανδρέας αποδείχθηκε ικανότατος αξιωματικός στους μετέπειτα πολέμους.  </p> <p> Σε μία δεξίωση στην Αγγλία που παρευρισκόταν η ελληνική βασιλική οικογένεια, ο Ανδρέας γνωρίστηκε με την πριγκίπισσα Αλίκη και δεν άργησε οι δύο αυτοί νέοι να παντρευτούν.  Η Αλίκη ήρθε στην Ελλάδα με τον Αντρέα και κατά την διάρκεια των Βαλκανικών Πολέμων εργάσθηκε ηρωικά στα πλαίσια του Ελληνικού Ερυθρού Σταυρού για την περίθαλψη των τραυματιών και ασθενών, όχι μόνο του ελληνικού, αλλά και του βουλγαρικού στρατού, κυρίως όμως των πασχόντων λαϊκών στοιχείων της Θεσσαλονίκης, που για πρώτη φορά είδαν ιατρική φροντίδα. Ως νοσοκομείο του Ερυθρού Σταυρού χρησιμοποιήθηκε το Παπάφειο Ορφανοτροφείο (δωρεά του Ιωάννη Παπάφη, ο οποίος δώρισε ένα τεράστιο κομμάτι της περιουσίας του στην Ελλάδα. Χρηματοδότησε τον αγώνα της ανεξαρτησίας του 1821, τα νεοσύστατα ελληνικά πανεπιστήμια του Καποδίστρια, πολλά ορφανοτροφεία, το οικουμενικό πατριαρχείο Κωνσταντινουπόλεως και αμέτρητα ακόμα!).  </p> <p> Στις 18 Μαρτίου 1913 ο Γεώργιος πυροβολήθηκε σε μια απόπειρα δολοφονίας του στην Θεσσαλονίκη και κατευθείαν μεταφέρθηκε στο Παπάφειο. Παρά τις προσπάθειες του ιατρικού προσωπικού ο Γεώργιος δεν σώθηκε και βασιλιάς της Ελλάδας      ανακυρήχθηκε ο Κωνσταντίνος, αρχηγός εκείνη την περίοδο του ελληνικού στρατού στους Βαλκανικούς πολέμους.  Στην διαθήκη του ο Γεώργιος μοίρασε την περιουσία του στα παιδιά του. Στο ζεύγος Ανδρέα και Αλίκη άφησε ένα μικρό παλάτι στο βορειότερο νησί των επτανήσων, την Κέρκυρα.  Το παλατάκι αυτό ονομαζόταν Μον Ρεπό, δηλαδή 'Η ξεκούρασή μου' και όντως χρησιμοποιούταν από τον Γεώργιο ως μέρος χαλάρωσης.  Εκεί πέρα μετά από λίγα χρόνια θα γεννηθεί από το ζεύγος αυτό ο πρίγκιππας Φίλιππος, μετέπειτα σύζυγος της βασίλισσας Ελισάβετ Β' της Αγγλίας, ο οποίος τον Απρίλιο του 2021 απεβίωσε. </p>]]>
     </description>
   </item>
   <item>
     <title>Οχυρό Ρούπελ</title>
     <link>http://istoria.duckdns.org/src/1941%20-%20Ρούπελ.html</link>
     <description>
	<![CDATA[ 10-04-1941 <p> Στα τέλη της δεκαετίας του 30' ήταν πια φανερό, ότι ο Β' Παγκόσμιος Πόλεμος ήταν αναπόφευκτος.  Ο Ιωάννης Μεταξάς παρατηρώντας την πολιτική κατάσταση της Ευρώπης, αποφάσισε να επικεντρωθεί στην άμυνα της χώρας από τυχόν εχθρική εισβολή. Ένα από τα σημαντικά αμυντικά του έργα, ήταν η ανακατασκευή της οχυρωματικής γραμμής στα σύνορα με την Βουλγαρία, η οποία είχε καταληφθεί κατά τη διάρκεια του Α' Παγκοσμίου Πολέμου από γερμανοβουλγαρικές δυνάμεις και αποτελούσε το σημαντικότερο αμυντικό έργο της Ελλάδας. Κατά την ανακατασκευή του έργου αυτού, του δόθηκε το όνομα γραμμή Μεταξά.  </p> <p> Με την ολοκλήρωση της κατασκευής της, η γραμμή Μεταξά αποτελούσε μία οχυρωματική αμυντική γραμμή 6 χλμ., κατά μήκος των ελληνοβουλγαρικών συνόρων.  Θα μπορούσε να παρομοιαστεί με έναν τεράστιο λαβύρινθο και αυτό διότι, ο αριθμός των στοών και των διαφορετικών τούνελ που την αποτελούσαν, καθίστουσε αδύνατη την μετακίνηση κάποιου αν δεν το γνώριζε.  Το Ρούπελ μάλιστα, το μεγαλύτερο από τα οχυρά της γραμμής, αποτελούταν από ενεργή φρουρά περιπου 1.400 ανδρών και αυτονομία, η οποία του επέτρεπε να αντέξει ολόκληρους μήνες χωρίς ανεφοδιασμό.  </p> Όταν εν τέλει ξεκίνησε ο Β' Παγκόσμιος Πόλεμος, οι Ιταλοί υπέστησαν πανωλεθρία στο αλβανικό μέτωπο από τις ελληνικές δυνάμεις. Οι Γερμανοί ως συμμαχοί των Ιταλών, δεν μπορούσαν να αφήσουν ατιμώρητους τους Έλληνες, οι οποίοι τους προκάλεσαν ένα μεγάλο ηθικό πλήγμα, αφού για πρώτη φορά νικήθηκε χώρα του άξονα.  Παρ'όλο που οι Ναζί δεν είχαν αρχικά βλέψεις για τα βαλκάνια, αναγκάστηκαν να αλλάξουν τα σχέδιά τους και να εισβάλουν στην Ελλάδα.  Για να γίνει αυτό, έπρεπε ένα μέρος του γερμανικού στρατού να περάσει από τη γραμμή Μεταξά.  <p> Στις 6 Απριλίου 1941 και ώρα 05.15 το ξημέρωμα, ξεκίνησαν τα γερμανικά Stukas να βομβαρδίζουν το οχυρό Ρούπελ, το οποίο παρά τις αντίξοοες συνθήκες, δεν σταμάτησε να αμύνεται.  Οι Έλληνες για τρεις ημέρες συνεχόμενα, εμποδίζαν τους Γερμανούς να καταλάβουν το Ρούπελ, παρ'όλο που οι δεύτεροι είχαν φτάσει μόλις στα 200 μ. από τις ελληνικές γραμμές και βομβάρδιζαν ασταμάτητα με το πυροβολικό και τα μαχητικά αεροπλάνα τους.  Οι Γερμανοί τότε αντιλαμβανόμενοι το μάταιο της κατά μέτωπου επίθεσης στην γραμμή Μεταξά, αποφάσισαν να την παρακάμψουν και μέσω της κοιλάδας του Αξιού, κατευθύνθηκαν προς την Θεσσαλονίκη.  </p> <p> Η ηγεσία του ελληνικού στρατού, με τον φόβο περικυκλώσεως της γραμμής Μεταξά και κατάληψης της Θεσσαλονίκης, υπέγραψε συνθηκολόγηση με τους Γερμανούς στις 9 Απριλίου, παρά τις αντιθέσεις των στρατιωτών και των αξιωματικών της γραμμής Μεταξά.  Έτσι οι Γερμανοί ζήτησαν την ίδια μέρα απο τον ταγματάρχη Γεώργιο Δουράτσο, διοικητή του Ρούπελ, την παράδοση του οχυρού. Αυτός, με την υποστήριξη των στρατιωτών του, αρνήθηκε κατηγορηματικά και συνέχισε να προκαλεί απώλειες στις γερμανικές δυνάμεις.  Το ξημέρωμα όμως της 10ης Απριλίου, έπειτα από επίσημη εντολή από το Γενικό Στρατηγείο και με βαριά καρδιά, ο ταγματάρχης Δουράτσος παρέδωσε το οχυρό Ρούπελ στον Γερμανό ομόλογό του.  Οι Γερμανοί στρατιώτες δεν αφαίρεσαν τα όπλα από τους Έλληνες υπερασπιστές, αλλά τους εξέφρασαν μεγάλο θαυμασμό και εκτίμηση για την ηρωική τους αντίσταση. Σήμερα, τα οχυρά της γραμμής Μεταξά στέκουν ακόμα στα βουνά των συνόρων και αποτελούν εθνικό σύμβολο ηρωισμού και αντίστασης.</p>]]>
     </description>
   </item>
</channel>
</rss>
